# Cifrare un file, una cartella, una unità disco e impostare una password per file quali: documenti, fogli di calcolo, file compressi

Un modo semplice e abbastanza sicuro per proteggere i nostri file di lavoro (documenti, fogli di calcolo,
file compressi) da accessi non autorizzati è quello di impostare una password per la loro apertura.
Vediamo le procedure necessarie.

Con Word occorre cliccare prima sulla scheda _File_, selezionare Informazioni nella colonna di sinistra e poi
cliccare su _Proteggi documento_ per accedere a diverse opzioni.

<div align="center">
  
  ![Proteggi documento](1.4.3.%20proteggi-documento.png)
  
</div>

sceglieremo _Crittografa con password_ per aprire la finestra _Crittografa documento_, nella
quale dovremo digitare la password che sarà necessaria per aprire il file. Il programma ci chiederà di
digitare nuovamente la password (per evitare errori di battitura che renderebbero impossibile anche a noi
l’accesso al documento), dopo di che per le successive aperture del file sarà richiesta la password.

<div align="center">
  
  ![Crittografa documento](1.4.3.%20crittografia.png)
  
</div>

Per eliminare la password di apertura basta ripetere l’operazione, stavolta lasciando vuota la casella dove
andrebbe inserita la password.

La procedura con _Excel_ e altri programmi del pacchetto _Office_ è simile, cambia solo qualche minimo
particolare, ad esempio in _Excel_ il pulsante _Proteggi documento_ si chiama _Proteggi cartella di lavoro_.

Si può accedere all’impostazione della password di apertura anche in fase di salvataggio del file, ma la
procedura è leggermente più laboriosa. Occorre scegliere prima su _Salva con nome_, poi – dopo aver
scelto la posizione nella quale memorizzare il file – sul pulsante _Strumenti_ che si trova in basso a destra
e poi, dal menu a tendina che si apre, su _Opzioni generali_. Nell’omonima finestra che si
apre sarà possibile impostare la password di apertura.

<div align="center">
  
  ![Opzioni generali](1.4.3.%20salva-con-nome.png)
  
</div>

È possibile **proteggere da aperture indesiderate** anche i **file compressi**, utilizzando uno dei programmi
gratuiti di compressione come _WinRar_ o _7Zip_, in quanto Windows permette di comprimere file ma non di
proteggerli con una password.

I programmi di compressione, in genere, aggiungono delle voci di comando al menu contestuale che
appare cliccando con il tasto destro su un file o su un gruppo di file. Con il programma _WinRar_, ad
esempio, basta cliccare con il tasto destro sul file o sul gruppo di file e poi scegliere il comando Aggiungi ad
un archivio per poi inserire il segno di spunta nella casella _Inserisci i dati d’autenticazione_;
una volta cliccato sul pulsante _OK_ il programma ci chiederà di digitare la password. Con il programma
_7Zip_, dopo aver scelto _Aggiungi_ basterà digitare la password nel campo _Cifratura_.

<div align="center">
  
  ![File compressi](1.4.3.%20winrar.png)
  
</div>

Se si tratta di un file compresso già esistente, dovremo prima aprirlo col programma di compressione e poi
scegliere l’opzione necessaria a inserire una password: in _WinRar_ l’opzione è _File > Imposta parola chiave
predefinita_, in _7Zip_ occorre scegliere _Modifica password_.
