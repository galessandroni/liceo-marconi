# Comprendere l’importanza di attenersi alle linee guida e alle politiche per l’uso dell’ICT e come fare per ottenerle

Ogni giorno **privati** e **aziende** hanno a che fare con molteplici rischi alla sicurezza dei propri dati. Se però nell’uso in ambito privato è
sufficiente conoscere i pericoli per evitarli, in ambito lavorativo le problematiche sono decisamente maggiori. Il maggior livello di interconnessione,
l'utilizzo di molti più tipi di software con procedure integrate e la necessità di accedere a base dati da parte di molti addetti, richiede una gestione
delle risorse informatiche e delle procedure anche in rapporto alla sicurezza.

Ogni azienda quindi analizza l'utilizzo delle proprie tecnologie ICT e, seppure a diversi gradi di complessità in rapporto alle proprie strutture e
dimensioni, stila un documento che formalizza le linee guida a cui ciascun dipendente deve attenersi nell'uso delle risorse informatiche aziendali e delle
relative procedure.

La disponibilità di tale documento viene poi comunicata a tutto il personale con l’indicazione di dove reperirlo (solitamente nella intranet aziendale) in
modo che ciascuno possa agevolmente prenderne visione.
