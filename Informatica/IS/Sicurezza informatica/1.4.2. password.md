# Comprendere i vantaggi e i limiti della cifratura. Comprendere l’importanza di non divulgare o di non perdere la password, la chiave o il certificato di cifratura

Per impedire accessi non autorizzati ai dati – siano essi propri o altrui, come nel caso delle aziende – è
fondamentale utilizzare tecniche che, in caso di smarrimento o di furto, impediscano l’utilizzo del dispositivo
(smartphone, tablet, portatile o altro) o del supporto di memoria (penna USB, scheda di memoria, disco
rigido esterno) nel quale sono memorizzati questi dati.

Ciò è possibile, ad esempio, attraverso la **cifratura dei dati o crittografia**, che trasforma i dati in una serie
di simboli incomprensibili a chi non possieda la “chiave” necessaria a renderli di nuovo utilizzabili.

Un file protetto con una password di apertura viene “cifrato”, vale a dire che un eventuale pirata informatico
che ne entrasse in possesso e che cercasse comunque di aprirlo con altri programmi, si troverebbe
di fronte una serie di simboli senza senso, in quanto non possiede la chiave di cifratura, vale a dire la
password che abbiamo impostata.

Esistono comunque dei **limiti**:

* se dimentichiamo la password, la chiave o il certificato di cifratura non sarà possibile neppure a noi aprire il file;
*	se scegliamo una password troppo semplice o prevedibile aumenta il rischio che un pirata informatico possa individuarla;
*	vale la consueta raccomandazione di non divulgare per alcun motivo password, chiave o certificato di cifratura.
