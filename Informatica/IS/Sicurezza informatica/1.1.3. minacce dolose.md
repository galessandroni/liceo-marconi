# Riconoscere le minacce dolose e accidentali ai dati provocate da singoli individui, fornitori di servizi, organizzazioni esterne

In generale, quando si parla di sicurezza dei dati aziendali, si è portati a pensare che ogni possibile minaccia possa essere attuata solo mediante
attacchi informatici attraverlo l’internet. Spesso invece molti atti dannosi vengono provocati dall’interno da parte di persone che, per i motivi più vari,
hanno occasione di entrare in azienda e di accedere al sistema informativo aziendale.

Si pensi, per esempio, ai fornitori di servizi quali i manutentori dell’hardware o dell’infrastruttura di rete o dei tecnici informatici che devono
intervenire sui computer degli utenti o sui server aziendali per installare o aggiornare programmi. Queste persone, per ovvie esigenze tecniche, devono
operare con accesso amministrativo e dunque con il massimo dei permessi offerti dal _file system_. Ciò porta inevitabilmente ad avere libero accesso non
solo ai programmi, ma anche ai dati, esponendoli al rischio di copia, modifica o cancellazione, sia accidentale, che volontaria.

Le minacce ai dati possono anche derivare da persone esterne non tecniche, quali clienti, fornitori o semplici ospiti che accedano alla rete aziendale o
scolastica tramite computer o altri dispositivi portatili, ad esempio tramite WiFi. Ancora peggio, se tramite un computer di un utente lecito lasciato
incustodito e non bloccato da una password.

## Approfondimento

Sebbene il focus di questo argomento sia stato portato sulle minacce esterne, non va dimenticato che gli aggressori più pericolosi sono in genere gli
utenti interni perché conoscono molti dei codici e delle misure di sicurezza utilizzate. È infatti evidente che un utente interno per svolgere la sua
mansione deve poter accedere al sistema informatico e quindi per disattenzione, ripicca o vendetta può provocare una perdita dei dati o appropriarsene
e fanne un uso non corretto.
